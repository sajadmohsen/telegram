# تلگرام پریمیوم چیست؟
تلگرام پریمیوم یک اشتراک پولی مدت دار تلگرام است که امکان دسترسی به قابلیت های بیشتری را نسبت به کابران معمولی تلگرام فراهم می کند.
# تلگرام پریمیوم چه قابلیت هایی دارد؟
## محدودیت های کمتر
کاربران تلگرام پریمیوم شامل محدودیت های کمتری نسبت به کاربران معمولی هستند. برای مثال می توانند در تعداد گروه و کانال های بیشتری عضو شوند، فایل های حجیم تری آپلود کنند، صاحب گروه ها و کانال های بیشتری باشند و از این دست قابلیت ها. البته کاربران معمولی هم قادر به دانلود فایل های بزرگی که توسط کاربر پریمیوم آپلود شده هستند.
## تبدیل ویس به متن 
کاربران تلگرام پریمیوم می توانند به راحتی محتوای ویس یا ویدیو مسیج را تبدیل به متن کنند. این قابلیت در زمان هایی که امکان گوش کردن به ویس را نداریم و یا نیاز به کپی کردن بخش های مهمی از صحبت مخاطب داریم کاربردیست.
## استیکر های پریمیوم
کاربران تلگرام پریمیوم قادر به دریافت پک های جذاب استیکر پریمیوم هستند که توسط تلگرام ارائه شده و هرماه آپدیت می شوند. این استیکر ها افکت هایی دارند که تمام صفحه چت را پوشش می دهند و تمامی کاربران قادر به تماشای آن هستند. نمونه این استیکر ها را می توانید در https://t.me/PremiumStickers مشاهده کنید.
## ایموجی های متحرک
یکی دیگر از قابلیت های تلگرام پریمیوم، آنلاک شدن تعداد نامحدودی از ایموجی های جذاب متحرک است که کاربران میتوانند در چت های شخصی یا گروه ها و کپشن ها از آن استفاده کنند و توسط تمام کاربران قال مشاهده است.
## ری اکشن های خاص و نامحدود
کاربران تلگرام پریمیوم از تعداد نامحدودی گزینه برای ری اکشن به پست های مختلف در کانال ها و چت های شخصی برخوردار هستند. این گزینه ها شامل ایموجی های متحرک نیز می شوند و همچنین کاربر پریمیوم می تواند تا 3 ری اکشن زیر یک پست قرار بدهد. درصورتی که این تعداد برای کاربران معمولی 1 ری اکشن برای هر پست است. البته اگر یک کاربر پریمیوم از ری اکشن مخصوص پریمیوم برای یک پست استفاده کند، تمامی کاربران دیگر نیز می توانند از همان ری اکشن در همان پست استفاده کنند.
## آیکون های متفاوت اپ تلگرام
اگر اهل ایکون های جذاب و تم های متفاوت و رنگارنگ هستید، تلگرام پریمیوم این قابلیت را به شما می دهد تا برای اپ تلگرام ایکون های متفاوتی بر اساس سلیقه خود به جای آیکون ساده تلگرام انتخاب کنید.
## تصویر پروفایل ویدیویی
اگر به جای عکس، از ویدیو برای پروفایل خود استفاده می کنید، با داشتن حساب پریمیوم تلگرام، ویدیو پروفایل شما در تمامی قسمت های اپ -در هنگام چت و یا حتی در لیست مخاطبین- برای مخاطبان شما نمایش داده می شود.
## ترجمه آنلاین
با داشتن تلگرام پریمیوم، زبان محدودیتی برای شما ایجاد نخواهد کرد و دیگر مهم نیست با چه کسی چت می کنید یا کانالی که دنبال می کنید به چه زبانیست. کاربران تلگرام پریمیوم قادرند پیام های چت یا کانال ها را در لحظه به زبان های مختلف ترجمه کنند و این ترجمه همزمان با اسکرول کردن پیام ها ادامه پیدا می کند.
